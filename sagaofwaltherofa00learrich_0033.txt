435

44O

445

450

455

460

465

WAL THEA’ OF A Q Ul TA lle‘. ¹-

Uenerat ad fluuium iam uespere tum mediante
Scilicet ad Rhenum, qua cursus tendit ad urbem
Nomine Wormatiam regali sede nitentem.
Illic pro naulo pisces dedit antea captos.
Et mox transpositus graditur properanter anhelus.
Orta dies postquam tenebras discusserat atras.
Port1t0r exsurgens praefatam uenit in urbem
Regalique coco reliquorum quippe magistro
Detulerat pisces quos uir dedit ille uiator.
Hos cum pigmentis condisset et apposuisset
Regi Gunthario. miratus fatur ab alto:
‘ Istius ergo modi pisces mihi Francia numquam
Ostendit: reor externis a finibus illos.
Dic mihi quantocius: cuias homo detulit illos ?'
Ipseque respondens narrat, quod nauta dedisset.
Accersire hominem princeps praecepit eundem.
Et, cum uenisset, de re quaesitus eadem
Talia dicta dedit causamque ex ordine pandit:
‘ Uespere praeterito residebam litore Rheni
Conspexique uiatorem propere uenientem
Et ueluti pugnae certum per membra paratum z
Aere etenim penitus fuerat rex inclite cinctus
Cesserat et scutum gradiens hastamque coruscam.
Namque uiro forti similis fuit et licet ingens
Asportaret onus, gressum tamen extulit acrem.
Hunc incredibili formae decorata nitore
Assequitur calcemque terit iam calce puella.
Ipsaque robustum rexit per lora caballum
Scrinia bina quidem dorso non parua ferentem,
Quae, dum ceruicem sonipes discusserit altam,
Atque superba cupit glomerare uolumina crurum,
Dant sonitum, ceu quis gemmis illiserit aurum.
Hic mihi praesentes dederat pro munere pisce5.'
His Hagano auditis, ad mensam quippe resedit.
Laetior in medium prompsit de pectore uerbum ς
‘Congaudete mihi quaeso, quia talia noui:
WValtharius collega meus remeauit ab Hunis.'
Uociferatur et omnis ei mox aula reclamat.
Guntharius princeps ex hac ratione superbus:

470 ‘ Congaudete mihi iubeo, quia talia uixi.

458 caualliim P.

 

