WAl, THER OF A Q Ul TA [NE. 2«)

Alpharides parmam demum concusserat aptam
Et spumantis apri frendens de more tacebat.
900 Ille ferire uolens se pronior omnis ad ictum
Exposuit, sed Waltharius sub tegmine flexus
Delituit corpusque suum contraxit et ecce
Uulnere delusus iuuenis recidebat ineptus.
Finis erat, nisi quod genibus tellure refixis
905 Belliger accubuit calibemque sub orbe canebat.
Hic dum consurgit, pariter se subrigit ille
Ac citius scutum trepidus sibi praetulit atque
Frustra certamen renouare parabat. at illum
Alpharides fixa gladio petit ocius hasta
910 Et mediam clipei dempsit uasto inpete partem
Amatam resecans loricam atque ilia nudans.
Labitur infelix Pataurid sua uiscera cernens
Siluestrique ferae corpus, animam dedit Orco.
Hunc sese ulturum spondens Gerwicus adiuit,
915 Qui forti subuectus equo suprauolat omnem
Stragem quae angustam concluserat obuia callem.
Et dum bellipotens resecaret colla iacentis,
Uenit et ancipitem uibrauit in ora bipennem.
Istius ergo modi Francis tunc arma fuere.
920 Uir celer obiecit peltam frustrauit et ictum
Ac retro saliens hastam rapiebat amicam
Sanguineumque ulua uiridi dimiserat ensem.
Hic uero metuenda uirum turn bella uideres.
Sermo quidem nullus fuit inter martia tella:
925 Sic erat aduerso mens horum intenta duello
Is furit, ut caesos mundet uindicta sodales,
Ille studet uitam toto defendere nisu
Et, sisors dederit, palmam retinere triumphi.
Hic serit, ille cauet, petit ille, reflectitur iste:
930 Ad studium sors et uirtus miscentur in unum.
Longa tamen cuspes breuiori depulit hostem
Armatum telo, girat sed et ille caballo
Atque fatigatum cupiebat fallere homonem.
Iam magis atque magis irarum mole grauatus
935 Waltharius clipeum Gerwici sustulit imum
Transmissoque femur penetrauerat inguine ferrum.

Π 910 impete ἶ).-914 Gewitus P.—922 demerserat P.—932 cauallo P.—
935 Gerwiti P.

