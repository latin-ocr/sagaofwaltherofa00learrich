108 WAL THER OF A QUJTAJNE.

prona cadens in terram de Wyslao, quod ipsam violenter
rapuerat, lamentabiliter querulatu1·; suadens Waltero ut ad
secretiora habitaculi ejus ascendat, spondens Wyslaum ejusdem
nutui subito tenendum praesentare. Credit ille deceptrici, et
deceptivis suasionibus circumseptus, habitaculum firmum in-
greditur, in quo Wyslao per deceptricem captus praesentatur.
Gaudet itaque Wyslaus et Helgunda, jocosis plausibus operam
dantes de successu prospero feliciter triplicato; gaudii extrema
minime perpendentes, quos frequenter luctus mortis occupari
consuevit. Hunc ergo non carcerali custodia teneri voluit, sed
plus quam carceris squaloris coangustari decrevit. Fecit namque
illum ad parietem coenaculi vinctum bogis ferreis, extensis mani-
bus, collo et pedibus sortiter erectum, alligari. In quo coenaculo
stratum sibi parari jussit, ubi aestivo tempore cum Helgunda
infra meridiem delectationes venereas exercentes quiescebant.

Habebat 7 autem Wyslaus quandam sororem germanam, quam
ob despicabilitatem ipsius nemo cupiebat in uxorem. Cujus
custodiae Wyslaus prae caeteris custodibus Walteri plus con-
fidebat. Haec Walteri afflictionibus nimium compatiens ipsum,
pudore puellari prorsus semoto, a Waltero percontatur, si ipsam
habere vellet in uxorem, si suae calamitati subveniret, a vinculis
liberando? Spondet ille et juramento confirmat, quod eam
maritali affectione, quoad vixerit, pertractet et contra Wyslaum
fratrem ejusdem gladio suo, ut eadem optaverat, numquam
dimicabit. Hortatusque eam, ut ensem suum a fratris cubiculo
subtrahat, et ipsum apportet, ut cum ipso vincula dirumpat.
Quae mox, ense apportato, clavem cujuslibet bogae seu ferreae
ligaturae in parte extrema, ut Walterusjusserat‚ de ense praecidit,
ensemque inter dorsum Walteri et parietem reposuit, ut temporis
opportunitate captata securius possit abscedere. Qui usque in
crastinum hora meridiei exspectatur, et Wyslaus cum Helgunda
jocosis amplexibus in lecto coenaculi dum uterentur, Walterus
contra morem eos alloquitur, dicens:

⁴ Qualiterne 8 vobis videretur esse, si ego solutus a vinculis en-
sem meum stridentem in manibus gestans, ante lectulum vestrum
conspiceres vindictam de commissis inferre minando.’ Ad cujus
dictum Helgundae cor contabuit, et tremebunda Wyslao dixit:

7 ii has the heading—Quomodo Valterus a captivitate sive viculis
liberatur.—8 ii heading—Quomodo Valterus Helgundam cum suo
amaio cecidit.

 

