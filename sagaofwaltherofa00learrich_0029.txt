275

280

285

²90

’ 295

300

305

310

WAL THER OF AQUITAQVE.

Haec intra ebdomadem caute per singula comple.
Audisti, quid habere uianti forte necesse est.
Nunc quo more sugam ualeamus inire recludo:
Postquam septenos Phoebus remeauerit orbes,
Regi ac reginae satrapis ducibus famulisque
Sumptu permagno conuiuia laeta parabo

Atque omni ingenio potu sepelire studebo,

Donec nullus erit qui sentiat hoc quod agendum est.
Tu tamen interea mediocriter utere uino,

Atque sitim uix ad mensam restinguere cura.
Cum reliqui surgant, ad opuscula nota recurre.
Ast ubi iam cunctos superat uiolentia potus,

Tum simul occiduas properemus quaerere partes.’
Uirgo memor praecepta uiri compleuit. et ecce
Praefinita dies epularum uenit et ipse

Waltharius magnis instruxit sumptibus escas.
Luxuria in media residebat denique mensa
Ingrediturque aulam uelis rex undique septam.
Heros magnanimus solito quem corde salutans
Duxerat ad solium. quod compsit bissus et ostrum.
Consedit laterique duces hinc indeque binos
Assedisse iubet. reliquos locat ipse minister.
Centenos simul accubitus iniere sodales
Diuersasque dapes libans conuiua resudat:

His et sublatis aliae referuntur edendae

Atque exquisitum feruebat migma per aurum.
Aurea bissino tantum stant gausape uasa

Et pigmentatus crateres Bacchus adornat:

Illicit ad haustum species dulcedoque potus,
Waltharius cunctos ad uinum hortatur et escas.

Postque epulis absumpta quies mensaeque remotae,

Heros iarn dictus dominum laetanter adorsus
Inquit: ‘in hoc rogito clarescat gratia uestra,
Ut uos inprimis reliquos nunc laetificetis.’

Et simul in uerbo nappam dedit arte peractam
Ordine sculpturae referentem gesta priorum,
Quam rex accipiens haustu uacuauerat uno
Confestimque iubet reliquos imitarier omnes.
Ocius accurrunt pincernae moxque recurrunt,

 

'393 quem P.-—-3oo bis seno ?.4304 postquam P.

¹3

