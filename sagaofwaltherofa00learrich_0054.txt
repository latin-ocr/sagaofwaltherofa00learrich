38 WAL THER OF AQUJTAJNE.

Sed velut hinc surdus alio convertitur aiens:
‘Ad te sermo mihi Hagano, subsiste parumper.
1240 Quid rogo tam fidum subito mutauit amicum,
Ut, discessurus nuper uix posse reuelli
Qui nostris uisus fuerat conplexibus ultro,
Nullis nempe malis laesus nos appetat armis?
Sperabam fateor de te, sed denique fallor. .
1245 Quod si de exilio redeuntem nosse ualeres‚
Ipse salutatum mihimet mox obuius ires
Et licet inuitum hospitii requiete foueres
Pacificeque in regna patris deducere uelles.
Sollicitusque fui, quorsum tua munera ferrern:
1250 Namque per ignotas dixi pergens regiones:
“ Francorum uereor Haganone superstite nullum?
Obsecro per ludos resipiscito iam pueriles,
Unanimes quibus assueti fuimusque periti
Et quorum cultu primos attriuimus annos.
1255 Inclita quonam migrauit concordia nobis
Semper in hoste domique manens nec scandala noscens?
Quppe tui facies patris obliuiscier egit,
Tecum degenti mihi patria uiluit ampla.
Numquid mente fidem abradis saepissime pactam ?
1260 Deprecor hoc abscide nefas neu bella lacessas
Sitque inconuulsum nobis per tempora foedus.
Quod si consentis, iam nunc ditatus abibis
Eulogiis, rutilo umbonem conplebo metallo)
Contra quae Hagano uultu haec affamina toruo
1 265 Edidit, atque iram sic insinuauit apertam:
1266a [‘ Ne nos incuses, mihi uim quia tu prior infers]
Uim prius exerces Walthari postque sopharis.
Tute fidem abscideras, curn memet adesse uideres
Et tot strauisses socios immoque propinquos:
Excusare nequis, quin me tunc affore nosses.
1270 Cuius si facies latuit, tamen arma uidebas
Nota satis habituque uirum rescire ualeres.
Cetera sors tulerim, si uel dolor unus abesset:
Unice enim carum, rutilum, blandum, pretiosum
Carpsisti florem mucronis falce tenellum.

1238 alio Ρ.-Ι242 cdrnplexibtis VP.-i-1263 complebo *Px—126& omitt—
ed by S. H.

