28

860

865

870

880

885

890

WAL THER OF AQUJTAJNE.

O utinam solum glutires dira metallum

Diuitiasque alias homines inpune remittens.

Sed tu nunc homines peruerso numine perflans

lncendis nullique suum iam sufficit. ecce

Non trepidant mortem pro lucro incurrere turpem.

Quanto plus retinent, tanto sitis ardet habendi.

Externis modo ui modo furtiue potiuntur

Et quod plus renouat gemitus lacrimasque ciebit,

Caeligenas animas Erebi fornace retrudunt.

Ecce ego dilectum nequeo reuocare nepotem,

Instimulatus enim de te est 0 saeua cupido.

En caecus mortem properat gustare nefandam

Et uili pro laude cupit descendere ad umbras.

Heu mihi care nepos matri quid perdite mandas?

Quis nuper ductam refouebit care maritam,

Cui nec rapta spei pueri ludicra dedisti ?

Quis tibi nam furor est? unde haec dementia uenit ’?

Sic ait et gremium lacrimis consparsit obortis,

Et ‘longum formose uale’ singultibus edit.
Waltharius licet a longe socium sore maestum

Attendit clamorque simul peruenit ad aures.

Unde incursantem sic est affatus equestrem:

‘Accipe consilium iuuenis fortissime nostrum

Et te conseruans melioribus utere fatis.

Desine, nam tua te feruens fiducia fallit.

Heroum tot cerne neces et cede duello,

Ne suprema uidens hostes facias mihi plures.'

⁴ Quid de morte mea curas ³ ait ille ‘tyranne?

Est modo pugnandum tibimet, non sermocinandum:

Dixit et in uerbo nodosam destinat hastam,

Cuspide quam propria diuertens transtulit heros,

Quae subuecta choris ac uiribus acta furentis

In castrum uenit atque pedes stetit ante puellae.

Ipsa metu perculsa sonum prompsit muliebrem.

At postquam tenuis redit in praecordia uirtus,

Paulum suspiciens spectat, num uiueret heros.
Tum quoque uir fortis F rancum discedere bello

Iussit. at ille furens gladium nudauit et ipsum

Incurrens petiit uulnusque a uertice librat.

874 rapte P.

