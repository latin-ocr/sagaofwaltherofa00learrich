630

640

660

WAL THER OF AQUJTAJNE.

Et mox auxilio subeuntem ac tela serentem
Me petit atque oculum cum dentibus eruit unum.'
His animaduersis clamat rex ille superbus :
‘ Ut uideo, genitorem imitaris Hagathien ipse.
Hic quoque perpauidam gelido sub pectore mentem
Cesserat et multis fastidit proelia uerbis.’
Tunc heros magnam iuste conceperat iram,—
Si tamen in dominum licitum est irascier ullum.
‘ Haec ⁷ ait ‘in uestris consistat omnia telis.
Est in conspectu quem uultis. dimicet omnis.
Cominus astatis nec iam timor inpedit ullum ;
Euentum uideam nec consors sim spoliorum ;
Dixerat et collem petiit mox ipse propinquum
Descendensque ab equo consedit et aspicit illo.
Post haec Guntharius Cameloni praecipit aiens:
¹ Perge et thesaurum reddi mihi praecipe totum.
Quodsi cunctetur, scio tu uir fortis et audax,
Congredere et bello deuictum mox spoliato.'
Ibat metensis Camelo metropolitanus,
Uertice fulua micat cassis, de pectore torax,
Et procul acclamans: ‘heusaudi' dixit ‘amice !
Regi Francorum totum transmitte metallum,
Si uis ulterius uitam uel habere salutem.’
Conticuit paulum uerbo fortissimus heros,
Opperiens propius hostem aduentare ferocem.
Aduolitans missus uocem repetiuerat istam.
[‘ Regi Francorum totum transmitte metallum ! ³]
Turn iuuenis constans responsum protulit istud:
‘ Quid quaeris? uel quid reddi, inportune coartas?

· Numquid Gunthario furabar talia regi ?

Aut mihi pro lucro quicquam donauerat ille,

Ut merito usuram me cogat soluere tantam ?

Num pergens ego dampna tuli uestrae regioni.

Ut uel hinc iuste uidear spoliarier a te ?

Si tantam inuidiam cuntis gens exhibet ista,

[Ut calcare solum nulli concedat eunti,]

Ecce uiam mercor, regi transmitto ducentas

Armillas. pacem donet modo bella remittens.
Haec postquam Camelo percepit corde ferino:

 

 

⁷ 6341321ec*i³.,”hec §Eis—536 ῑηῴεᾱῑιῬζΞόεζι ίᾶἰροηίιὶιε Ρ. “’ “ ’

