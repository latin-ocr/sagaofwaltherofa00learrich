12

235

240

245

250

255

260

265

270

235 haec ‘PE Vhec sffiith‘ic B'I'.—2245 impendere P.—27o complen-

tur P.

WAL THER OF AQUITAJNE.

Uirgo per hyroniam meditans hec dicere sponsum.

Paulum conticuit, sed postea talia reddit:

‘ Quid lingua simulas quod ab imo pectore damnas

Oreque pursuades toto quod corde refutas?

Sit ueluti talem pudor ingens ducere nuptam.'

Uir sapiens contra respondit et intulit ista :

‘Absit quod memoras? dextrorsum porrige sensum.

Noris me nihilum simulata mente locutum

Nec quicquam nebulae uel falsi interfore crede.

Nullus adest nobis exceptis namque duobus.

Si nossem temet mihi promptam inpendere mentem

Atque fidem uotis seruare per omnia cautis,

Pandere cuncta tibi cordis mysteria uellem.’
Tandem uirgo uiri genibus curuata profatur:

‘Ad quaecumque uocas, mi domne, sequar studiose

Nec quicquam placitis malim praeponere jussis.’

Ille dehinc: ‘piget exillii me denique nostri

Et patriae fines reminiscor saepe relictos:

Idcircoque fugam cupio celerare latentem.

Quod iam prae multis potuissem forte diebus,

Si non Hiltgundem solam remanere dolerem.’
Addidit has imo uirguncula corde loquelas:

[‘ Uestrum uelle meum, solis his aestuo rebus]

Praecipiat dominus, seu prospera siue sinistra,

Eius amore pati toto sum pectore praesto.'

Waltharius tandem sic uirginis inquit in aurem :

‘ Publica custodem rebus te nempe potestas

Fecerat, idcirco memor haec mea uerba notato:

Inprimis galeam regis tunicamque, trilicem

Assero loricam fabrorum insigne ferentem,

Diripe, bina dehinc mediocria scrinia tolle.

His armillarum tantum da pannonicarum,

Donec uix unum releues ad pectoris imum.

Inde quater binum mihi fac de more coturnum

Tantundemque tibi patrans inponito uasis :

Sic fors ad summum conplentur scrinia labrum.

Insuper a fabris hamos clam posce retortos.

Nostra uiatica sint pisces simul atque uolucres,

Ipse ego piscator, sed et auceps esse coartor.

