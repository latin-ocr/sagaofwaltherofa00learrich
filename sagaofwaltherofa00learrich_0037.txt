WAL THER OF AQUITAINE. 21

Sis? aut unde uenis * * * quo pergere tendis? ’
Heros magnanimus respondit talia dicens :
590 ‘Sponte tua uenias an huc te miserit ullus,
Scire uelim.’ camelo tunc reddidit ore superbo:
‘Noris Guntharium regem tellure potentem
Me misisse tuas quaesitum pergere causas.'
His auscultatis suggesserat hoc adolescens :
595 ‘ Ignoro penitus, quid opus sit forte uiantis
Scrutari causas : sed promere non trepidamus.
&Valtharius uocor, ex Aquitanis sum generatus.
A genitore meo modicus puer obsidis ergo
Sum datus ad Hunos, ibi uixi nuncque recessi
600 Concupiens patriam dulcemque reuisere gentem.’
Missus ad haec ‘ tibi iam dictus per me iubet heros,
Ut cum scriniolis equitem des atque puellam :
Quod si promptus agis, uitam concedet et artus!
Waltharius contra fidenter protulit ista
605 ‘Stultius effatum me non audisse sophistam
Arbitror. en memoras, quod princeps nescio uel quis
Promittat‚ quod non retinet nec sors retinebit.
An deus est, ut iure mihi concedere uitam
Possit? num manibus tetigit? num carcere trusit
610 Uel post terga meas torsit per uincula palmas?
Attamen ausculta : si me certamine laxat,—
Aspicio, serratus adest, ad proelia uenit—-
Armillas centum de rubro quippe metallo
Factas transmittam, quo nomen regis honorem.’
615 Tali responso discesserat ille recepto.
Principibus narrat quod protulit atque resumpsit.
Tunc Hagano ad regem : ‘porrectam suscipe gazam.
Hac potis es decorare, pater, tecum comitantes ;
Et modo de pugna palmam reuocare memento.
620 Ignotus tibi Waltharius et maxima uirtus.
Ut mihi praeterita portendit uisio nocte,
Non, si conserimus, nos prospera cuncta sequentur.
Uisum quippe mihi te colluctarier urso,
Qui post conflictus longos tibi mordicus unum
625 Crus cum poblite ad usque femur decerpserat omne ·

588 inuenis P.—590 huc an P.—618 te concon] itantes P.

