16

395

400

405

410

415

420

425

WAL THER OF AQUITAJNE.

Namque ubi nox rebus jam dempserat atra colores,
Decidit in lectum, uerum nec lumina clausit

Nunc latus in dextrum fultus nunc inque sinistrum
Et ueluti iaculo pectus transfixus acuto
Palpitat atque caput huc et mox iactitat illuc
Et modo subrectus fulcro consederat amens.
Nec iuuat hoc, demum surgens discurrit in urbem
Atque thorum ueniens simul attigit atque reliquit.
Taliter insomnem consumpserat Attila noctem.
At profugi comites per amica silentia euntes
Suspectam properant post terga relinquere terram.
Uix tamen erupit cras, rex patribusque uocatis
Dixerat: ‘ o si quis mihi Waltharium fugientem
Afferat euinctum ceu nequam forte liciscam 1
Hunc ego mox auro uestirem saepe recocto
Et tellure quidem stantem hinc inde onerarem
Atque uiam penitus clausissem uiuo talentis.'
Sed nullus fuit in tanta regione tyrannus
Uel dux siue comes seu miles siue minister,
Qui, quamuis cuperet proprias ostendere uires
Ac uirtute sua laudem captare perennem
Ambiretque simul gazam infarcire crumenis,
Waltharium tamen iratum praesumpserit armis
Insequier strictoque uirum mucrone uidere.
Nota equidem uirtus, experti sunt quoque quantas
Incolumis dederit stranges sine uulnere uictor.
Nec potis est ullum rex persuadere uirorum
Qui promissa uelit hac condicione talenta.
Waltharius fugiens, ut dixi, noctibus iuit
Atque die saltus arbustaque densa requirens
Arte, accersita pariter capit arte uolucres
Nunc fallens uisco, nunc fisso denique ligno.
Ast ubi peruenit qua flumina curua fluebant,
Inmittens hamum rapuit sub gurgite praedam
Atque famis pestem pepulit tolerando laborem ;
Namque fugae toto se tempore uirginis usu
Continuit uir waltharius laudabilis heros.
Ecce quater denos sol circumflexerat orbes
Ex quo pannonica fuerat digressus ab urbe.

430 Ipso quippe die numerum qui clauserat istum,

416 incolomes ἶ).

