18

475

480

485

490

495

5oo

505

WAL THER OF AQUITAJNE.

Gazam quam Gibicho regi transmisit eoo,

Hanc nunc cunctipotens huc in mea regna remisit.'
Haec ait et mensam pede perculit exiliensque
Ducere equum iubet et sella conponere sculpta
Atque omni de plebe uiros secum duodenos
Uiribus insignes, animis plerumque probatos
Legerat. inter quos simul ire Haganona iubebat.
Qui memor antiquae fidei sociique prioris

Nititur a coeptis dominum transuertere rebus.

Rex tamen e contra nihilominus instat et infit:
‘Ne tardata uiri, praecingite corpora ferro

Fortia, squamosus thorax iam terga recondat.

Hic tanturn gazae Francis deducat ab oris ?'
Instructi telis, nam iussio regis adurget,

Exibant portis te Waltharium cupientes

Sternere et inbellem lucris fraudare putantes.

Sed tamen omnimodis Hagano prohibere studebat:
At rex infelix coeptis resipiscere non uult.

Interea uir magnanimus de flumine pergens
Uenerat in saltum iarn tunc Vosagum uocitatum.
Nam nemus est ingens spatiosum, lustra ferarum
Plurima habens, suetem canibus resonare tubisque.
Sunt in secessu bini montesque propinqui,

Inter quos licet angustum specus extat amenum
Non tellure caua factum sed uertice rupum :
Apta quidem statio latronibus illa cruentis.
Angulus hic uirides ac uescas gesserat herbas.
Hunc mox ut uidit iuuenis: ‘huc’ inquit ‘eamus
His iuuat in castris fessum conponere corpus.
Nam postquam fugiens Auarum discesserat oris,
Non aliter somni requiem gustauerat idem

Quam super innixus clipeo: uix clauserat orbes.
Bellica tum demum deponens pondera dixit
Uirginis in gremium fusus : ‘circumspice caute
Hiltgunt et nebulam si tolli uideris atram,
Attactu blando me surgere conmonitato;

Et licet ingentem conspexeris ire cateruam,

Ne subito excutias somno mi cara caueto,

Nam procul hinc acies potis es transmittere puras.

 

486⁷Wciemere Psi—494 amo—eiiiim Ρ

